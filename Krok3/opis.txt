W tym kroku wykonuję kilka mnijeszych kroków jednocześnie,
aby uniknąć kilkakrotnego otwierania i zamykania plików.
Dla każdego pliku pi otrzymanego w Kroku2 wykonam:
1. Oddzielenie Puzzla od tła
Podczas skanowania puzzli skorzystałem z czarnej kartki papieru, aby ułatwić
proces odczytywania konturów puzzli. Choć kolor ten na otrzymanych skanach nie jest
idealnie czarny, wartości RGB pikseli odczytywanych z tego koloru zwykle nie przekraczają
70, a prawie nigdy nie przekraczają 80 (dla każdej z wartości R, G i B). Wyjątkami są
sytuacje, gdy na kartce znajduje się szary strzępek puzzla lub inne drobne zanieczyszczenia.
Podczas tego kroku modyfikuję wartości pikseli w następujący sposób:
- Jeśli, którakolwiek z wartości RGB jest większa niż 80, koloruję ten piksel na czarno
- W przeciwnym przypadku koloruję ten piksel na biało
Dzięki temu otrzymam czarny kształt puzzla na białym tle, z tym że białe tło może być 
zanieczyszczone niewielkimi czarnymi plamami strzępków, o których wspominałem wcześniej.
Również w sytuacji kiedy na odwrocie puzzla znajduje się czarna plamka, program przeskoloruje
ją na biało - otrzymamy w wyniku tego kroku puzzla z białą plamą gdzieś pośrodku.
2. Odczytanie Konturów Puzzla 